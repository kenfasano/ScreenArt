[
    {
        "number": "",
        "text": "144. Псалмів"
    },
    {
        "number": 1,
        "text": "Давидів. Благословенний Господь, моя скеля, що руки мої Він навчає до бою, пальці мої до війни!"
    },
    {
        "number": 2,
        "text": "Він моє милосердя й твердиня моя, фортеця моя та моя охорона мені, Він мій щит, і я до Нього вдаюся, Він мій народ підбиває під мене!"
    },
    {
        "number": 3,
        "text": "Господи, що то людина, що знаєш її, що то син людський, що зважаєш на нього?"
    },
    {
        "number": 4,
        "text": "Людина стала до пари подібна, її дні як та тінь проминуща!"
    },
    {
        "number": 5,
        "text": "Господи, нахили Своє небо, й зійди, доторкнися до гір, і вони задимують!"
    },
    {
        "number": 6,
        "text": "Заблищи блискавицею, й їх розпорош, пошли Свої стріли, і їх побентеж!"
    },
    {
        "number": 7,
        "text": "Пошли з висоти Свою руку, й мене порятуй, і визволь мене з вод великих, від руки чужинців,"
    },
    {
        "number": 8,
        "text": "що їхні уста промовляють неправду, а їхня правиця правиця зрадлива!"
    },
    {
        "number": 9,
        "text": "Боже, я пісню нову заспіваю Тобі, на арфі десятиструнній заграю Тобі,"
    },
    {
        "number": 10,
        "text": "що Ти перемогу царям подаєш, що рятуєш Давида, Свого раба, від лихого меча!"
    },
    {
        "number": 11,
        "text": "Порятуй же мене й збережи Ти мене від руки чужинців, що їхні уста промовляють марноту, а їхня правиця правиця зрадлива,"
    },
    {
        "number": 12,
        "text": "щоб були сини наші, немов саджанці, виплекані в їхній молодості, наші дочки немов ті наріжні стовпи, витесані на окрасу палати!"
    },
    {
        "number": 13,
        "text": "Повні наші комори, вони видають найрізніше, котяться тисячами наші вівці та кози, десятками тисяч по наших подвір'ях розплоджуються!"
    },
    {
        "number": 14,
        "text": "Ситі наші бики, немає пригод і немає хвороби, і на вулицях наших нема нарікань!"
    },
    {
        "number": 15,
        "text": "Блаженний народ, що йому так ведеться, блаженний народ, що Господь йому Бог!"
    }
]