[
    {
        "number": "",
        "text": "29. Псалмів"
    },
    {
        "number": 1,
        "text": "Псалом Давидів. Дайте Господу, Божі сини, дайте Господу славу та силу!"
    },
    {
        "number": 2,
        "text": "Дайте Господу славу імення Його, у препишній святині впадіть перед Господом!"
    },
    {
        "number": 3,
        "text": "Голос Господній над водами, Бог слави гримить, Господь над великими водами!"
    },
    {
        "number": 4,
        "text": "Голос Господній із силою, голос Господній з величністю."
    },
    {
        "number": 5,
        "text": "Голос Господній ламає кедрини, голос Господній торощить кедрини ливанські."
    },
    {
        "number": 6,
        "text": "Він примусить скакати Ливан як теля, та Сиріон, мов молоду антилопу."
    },
    {
        "number": 7,
        "text": "Голос Господній викрешує полум'я огняне,"
    },
    {
        "number": 8,
        "text": "голос Господній пустиню тремтіти примушує, Господь чинить пустелю Кадеша тремтячою."
    },
    {
        "number": 9,
        "text": "Голос Господній примушує лані тремтіти, й ліси обнажає, а в храмі Його все належне Йому виголошує: Слава!"
    },
    {
        "number": 10,
        "text": "Господь пробував в час потопу, і буде Господь пробувати повік віку Царем!"
    },
    {
        "number": 11,
        "text": "Господь подасть силу народу Своєму, Господь поблагословить миром народ Свій!"
    }
]