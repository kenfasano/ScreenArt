[
    {
        "number": "",
        "text": "37. Псалмів"
    },
    {
        "number": 1,
        "text": "Давидів. Не розпалюйся гнівом своїм на злочинців, не май заздрости до беззаконних,"
    },
    {
        "number": 2,
        "text": "бо вони, як трава, будуть скоро покошені, і мов та зелена билина пов'януть!"
    },
    {
        "number": 3,
        "text": "Надійся на Господа й добре чини, землю замешкуй та правди дотримуй!"
    },
    {
        "number": 4,
        "text": "Хай Господь буде розкіш твоя, і Він сповнить тобі твого серця бажання!"
    },
    {
        "number": 5,
        "text": "На Господа здай дорогу свою, і на Нього надію клади, і Він зробить,"
    },
    {
        "number": 6,
        "text": "і Він випровадить, немов світло, твою справедливість, а правду твою немов південь."
    },
    {
        "number": 7,
        "text": "Жди Господа мовчки й на Нього надійся, не розпалюйся гнівом на того, хто щасливою чинить дорогу свою, на людину, що виконує задуми злі."
    },
    {
        "number": 8,
        "text": "Повстримайсь від гніву й покинь пересердя, не розпалюйся лютістю, щоб чинити лиш зло,"
    },
    {
        "number": 9,
        "text": "бо витяті будуть злочинці, а ті, хто вповає на Господа землю вспадкують!"
    },
    {
        "number": 10,
        "text": "А ще трохи й не буде безбожного, і будеш дивитись на місце його і не буде його,"
    },
    {
        "number": 11,
        "text": "а покірні вспадкують землю, і зарозкошують миром великим!"
    },
    {
        "number": 12,
        "text": "Лихе замишляє безбожний на праведного, і скрегоче на нього своїми зубами,"
    },
    {
        "number": 13,
        "text": "та Господь посміється із нього, бачить бо Він, що наближується його день!"
    },
    {
        "number": 14,
        "text": "Безбожні меча добувають та лука свого натягають, щоб звалити нужденного й бідного, щоб порізати людей простої дороги,"
    },
    {
        "number": 15,
        "text": "та ввійде їхній меч до їхнього власного серця, і поламані будуть їхні луки!"
    },
    {
        "number": 16,
        "text": "Краще мале справедливого, ніж велике багатство безбожних, і то багатьох,"
    },
    {
        "number": 17,
        "text": "бо зламані будуть рамена безбожних, а справедливих Господь підпирає!"
    },
    {
        "number": 18,
        "text": "Знає Господь дні невинних, а їхня спадщина пробуде навіки,"
    },
    {
        "number": 19,
        "text": "за лихоліття не будуть вони посоромлені, і за днів голоду ситими будуть."
    },
    {
        "number": 20,
        "text": "Бо загинуть безбожні, і Господні вороги, як овечий той лій, заникнуть, у димі заникнуть вони!"
    },
    {
        "number": 21,
        "text": "Позичає безбожний і не віддає, а праведний милість висвідчує та роздає,"
    },
    {
        "number": 22,
        "text": "бо благословенні від Нього вспадкують землю, а прокляті від Нього понищені будуть!"
    },
    {
        "number": 23,
        "text": "Від Господа кроки людини побожної ставляться міцно, і Він любить дорогу її;"
    },
    {
        "number": 24,
        "text": "коли ж упаде, то не буде покинена, бо руку її підпирає Господь."
    },
    {
        "number": 25,
        "text": "Я був молодий і постарівся, та не бачив я праведного, щоб опущений був, ні нащадків його, щоб хліба просили."
    },
    {
        "number": 26,
        "text": "Кожен день виявляє він милість та позичає, і над потомством його благословення."
    },
    {
        "number": 27,
        "text": "Ухиляйся від злого та добре чини, та й навіки живи!"
    },
    {
        "number": 28,
        "text": "Бо любить Господь справедливість, і Він богобійних Своїх не покине, вони будуть навіки бережені, а насіння безбожних загине!"
    },
    {
        "number": 29,
        "text": "Успадкують праведні землю, і повік будуть жити на ній."
    },
    {
        "number": 30,
        "text": "Уста праведного кажуть мудрість, язик же його промовляє про право,"
    },
    {
        "number": 31,
        "text": "Закон Бога його в його серці, кроки його не спіткнуться."
    },
    {
        "number": 32,
        "text": "А безбожний чатує на праведного, і пильнує забити його,"
    },
    {
        "number": 33,
        "text": "та Господь не зоставить його в руках того, і несправедливим не вчинить його, коли буде судити його."
    },
    {
        "number": 34,
        "text": "Надійся на Господа, та держися дороги Його, і піднесе Він тебе, щоб успадкувати землю, ти бачитимеш, як понижені будуть безбожні."
    },
    {
        "number": 35,
        "text": "Я бачив безбожного, що збуджував пострах, що розкоренився, немов саморосле зелене те дерево,"
    },
    {
        "number": 36,
        "text": "та він проминув, й ось немає його, і шукав я його, й не знайшов!"
    },
    {
        "number": 37,
        "text": "Бережи неповинного та дивися на праведного, бо людині спокою належить майбутність,"
    },
    {
        "number": 38,
        "text": "переступники ж разом понищені будуть, майбутність безбожних загине!"
    },
    {
        "number": 39,
        "text": "А спасіння праведних від Господа, Він їхня твердиня за час лихоліття,"
    },
    {
        "number": 40,
        "text": "і Господь їм поможе та їх порятує, визволить їх від безбожних і їх збереже, бо вдавались до Нього вони!"
    }
]