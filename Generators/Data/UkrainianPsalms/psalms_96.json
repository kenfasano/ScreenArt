[
    {
        "number": "",
        "text": "96. Псалмів"
    },
    {
        "number": 1,
        "text": "Співайте для Господа пісню нову, уся земле, співайте для Господа!"
    },
    {
        "number": 2,
        "text": "Співайте для Господа, благословляйте ім'я Його, з дня на день сповіщайте спасіння Його!"
    },
    {
        "number": 3,
        "text": "Розповідайте про славу Його між поганами, про чуда Його між усіми народами,"
    },
    {
        "number": 4,
        "text": "бо великий Господь і прославлений вельми, Він грізний понад богів усіх!"
    },
    {
        "number": 5,
        "text": "Бо всі боги народів божки, а Господь створив небеса,"
    },
    {
        "number": 6,
        "text": "перед лицем Його слава та велич, сила й краса у святині Його!"
    },
    {
        "number": 7,
        "text": "Дайте Господу, роди народів, дайте Господу славу та силу,"
    },
    {
        "number": 8,
        "text": "дайте Господу славу ймення Його, жертви приносьте і входьте в подвір'я Його!"
    },
    {
        "number": 9,
        "text": "Додолу впадіть ув оздобі святій перед Господом, тремтіть перед обличчям Його, уся земле,"
    },
    {
        "number": 10,
        "text": "сповістіть між народами: Царює Господь! Він вселенну зміцнив, щоб не захиталась, Він буде судити людей справедливо!"
    },
    {
        "number": 11,
        "text": "Хай небо радіє, і хай веселиться земля, нехай гримить море й усе, що у нім,"
    },
    {
        "number": 12,
        "text": "нехай поле радіє та все, що на ньому! Нехай заспівають тоді всі дерева лісні,"
    },
    {
        "number": 13,
        "text": "перед Господнім лицем, бо гряде Він, бо землю судити гряде, Він за справедливістю буде судити вселенну, і народи по правді Своїй!"
    }
]