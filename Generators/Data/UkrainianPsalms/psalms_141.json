[
    {
        "number": "",
        "text": "141. Псалмів"
    },
    {
        "number": 1,
        "text": "Псалом Давидів. Господи, кличу до Тебе, поспішися до мене, почуй же мій голос, як кличу до Тебе!"
    },
    {
        "number": 2,
        "text": "Нехай стане молитва моя як кадило перед лицем Твоїм, підношення рук моїх як жертва вечірня!"
    },
    {
        "number": 3,
        "text": "Поклади, Господи, сторожу на уста мої, стережи двері губ моїх!"
    },
    {
        "number": 4,
        "text": "Не дай нахилятися серцю моєму до речі лихої, щоб учинки робити безбожністю, із людьми, що чинять переступ, і щоб не ласувався я їхніми присмаками!"
    },
    {
        "number": 5,
        "text": "Як праведний вразить мене, то це милість, а докорить мені, це олива на голову, її не відкине моя голова, бо ще і молитва моя проти їхнього зла."
    },
    {
        "number": 6,
        "text": "Їхні судді по скелі розкидані, та слова мої вчують, бо приємні вони..."
    },
    {
        "number": 7,
        "text": "Як дрова рубають й розколюють їх на землі, так розкидані наші кістки над отвором шеолу."
    },
    {
        "number": 8,
        "text": "Бо до Тебе, о Господи, Владико, мої очі, на Тебе надіюсь не зруйновуй мого життя!"
    },
    {
        "number": 9,
        "text": "Бережи Ти від пастки мене, що на мене поставили, та від тенет переступників!"
    },
    {
        "number": 10,
        "text": "Хай безбожні попадають разом до сітки своєї, а я промину!"
    }
]