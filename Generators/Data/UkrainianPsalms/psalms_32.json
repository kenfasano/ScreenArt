[
    {
        "number": "",
        "text": "32. Псалмів"
    },
    {
        "number": 1,
        "text": "Давидів. Пісня навчальна. Блаженний, кому подарований злочин, кому гріх закрито,"
    },
    {
        "number": 2,
        "text": "блаженна людина, що Господь їй гріха не залічить, що нема в її дусі лукавства!"
    },
    {
        "number": 3,
        "text": "Коли я мовчав, спорохнявіли кості мої в цілоденному зойку моєму,"
    },
    {
        "number": 4,
        "text": "бо рука Твоя вдень та вночі надо мною тяжить, і волога моя обернулась на літню посуху! Села."
    },
    {
        "number": 5,
        "text": "Я відкрив Тобі гріх свій, і не сховав був провини своєї. Я сказав був: Признаюся в проступках своїх перед Господом! і провину мого гріха Ти простив. Села."
    },
    {
        "number": 6,
        "text": "Тому кожен побожний відповідного часу молитися буде до Тебе, і навіть велика навала води не досягне до нього!"
    },
    {
        "number": 7,
        "text": "Ти покрова моя, Ти від утиску будеш мене стерегти, Ти обгорнеш мене радістю спасіння! Села."
    },
    {
        "number": 8,
        "text": "Я зроблю тебе мудрим, і буду навчати тебе у дорозі, якою ти будеш ходити, Я дам тобі раду, Моє око вважає на тебе!"
    },
    {
        "number": 9,
        "text": "Не будьте, як кінь, як той мул нерозумні, що їх треба приборкати оздобою їхньою вудилом і вуздечкою, як до тебе вони не зближаються."
    },
    {
        "number": 10,
        "text": "Багато хворіб на безбожного, хто ж надію свою покладає на Господа того милість оточує!"
    },
    {
        "number": 11,
        "text": "Веселітесь у Господі, і тіштеся, праведні, і співайте із радістю, всі щиросерді!"
    }
]