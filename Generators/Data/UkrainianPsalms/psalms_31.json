[
    {
        "number": "",
        "text": "31. Псалмів"
    },
    {
        "number": 1,
        "text": "Для дириґетна хору. Псалом Давидів. (31-2) На Тебе надіюсь я, Господи, хай не буду повік засоромлений, визволь мене в Своїй правді!"
    },
    {
        "number": 2,
        "text": "(31-3) Нахили Своє ухо до мене, скоро мене порятуй, стань для мене могутньою скелею, домом твердині, щоб спас Ти мене!"
    },
    {
        "number": 3,
        "text": "(31-4) Бо ти скеля моя та твердиня моя, і ради Ймення Свого Ти будеш провадити мене й керувати мене!"
    },
    {
        "number": 4,
        "text": "(31-5) Ти витягнеш з пастки мене, що на мене таємно поставили, бо Ти сила моя!"
    },
    {
        "number": 5,
        "text": "(31-6) У руку Твою доручаю я духа свого, і Ти мене визволиш, Господи, Боже правди!"
    },
    {
        "number": 6,
        "text": "(31-7) Я зненавидив всіх, хто шанує бовванів марних, я ж надіюсь на Господа."
    },
    {
        "number": 7,
        "text": "(31-8) Я буду радіти та тішитися в Твоїй милості, що побачив Ти горе моє, що приглянувся Ти до скорботи моєї душі,"
    },
    {
        "number": 8,
        "text": "(31-9) і мене не віддав в руку ворога, на місці розлогім поставив Ти ноги мої!"
    },
    {
        "number": 9,
        "text": "(31-10) Помилуй мене, Господи, бо тісно мені, від горя вже виснажилось моє око, душа моя й нутро моє,"
    },
    {
        "number": 10,
        "text": "(31-11) бо скінчилось життя моє в смутку, а роки мої у квилінні, моя сила спіткнулася через мій гріх, і виснажились мої кості!"
    },
    {
        "number": 11,
        "text": "(31-12) Я в усіх ворогів своїх став посміховищем, надто сусідам своїм, і страхіттям знайомим моїм, хто бачить надворі мене утікають від мене!"
    },
    {
        "number": 12,
        "text": "(31-13) Я забутий у серці, немов той небіжчик, став я немов та розбита посудина..."
    },
    {
        "number": 13,
        "text": "(31-14) Бо чую багато шептання, страхання навколо, як змовляються разом на мене, вони замишляють забрати мою душу,"
    },
    {
        "number": 14,
        "text": "(31-15) а я покладаю надію на Тебе, о Господи, я кажу: Ти мій Бог!"
    },
    {
        "number": 15,
        "text": "(31-16) В Твою руку кладу свою долю, Ти ж визволь мене від руки ворогів моїх і моїх переслідників!"
    },
    {
        "number": 16,
        "text": "(31-17) Хай засяє обличчя Твоє на Твого раба, та спаси мене в ласці Своїй,"
    },
    {
        "number": 17,
        "text": "(31-18) Господи, щоб не бути мені посоромленим, що кличу до Тебе! Нехай посоромлені будуть безбожні, хай замовкнуть та йдуть до шеолу,"
    },
    {
        "number": 18,
        "text": "(31-19) нехай заніміють облудні уста, що гидоту говорять на праведного із пихою й погордою!"
    },
    {
        "number": 19,
        "text": "(31-20) Яка величезна Твоя доброта, яку заховав Ти для тих, хто боїться Тебе, яку приготовив для тих, хто на Тебе надіється перед людськими синами!"
    },
    {
        "number": 20,
        "text": "(31-21) Ти їх у заслоні обличчя Свого заховаєш від людських тенет, Ти їх від лихих язиків у наметі сховаєш!"
    },
    {
        "number": 21,
        "text": "(31-22) Благословенний Господь, що вчинив мені милість чудовну Свою в оборонному місті!"
    },
    {
        "number": 22,
        "text": "(31-23) А я говорив у своїм побентеженні: Я відрізаний з-перед очей Твоїх! Та дійсно Ти вислухав голос благання мого, коли я до Тебе взивав..."
    },
    {
        "number": 23,
        "text": "(31-24) Любіть Господа, усі святії Його, стереже Господь вірних, а гордому з лишком відплачує."
    },
    {
        "number": 24,
        "text": "(31-25) Будьте сильні, і хай буде міцне ваше серце, усі, хто надію покладає на Господа!"
    }
]