[
    {
        "number": "",
        "text": "9. Псалмів"
    },
    {
        "number": 1,
        "text": "Для дириґетна хору. На спів: „На смерть сина\". Псалом Давидів. (9-2) Хвалитиму Господа усім серцем своїм, розповім про всі чуда Твої!"
    },
    {
        "number": 2,
        "text": "(9-3) Я буду радіти, і тішитись буду Тобою, і буду виспівувати Ймення Твоє, о Всевишній!"
    },
    {
        "number": 3,
        "text": "(9-4) Як будуть назад відступати мої вороги, то спіткнуться і вигинуть перед обличчям Твоїм!"
    },
    {
        "number": 4,
        "text": "(9-5) Бо суд мій і справу мою розсудив Ти, Ти на троні суддевім сидів, Судде праведний!"
    },
    {
        "number": 5,
        "text": "(9-6) Докорив Ти народам, безбожного знищив, ім'я їхнє Ти витер на вічні віки!"
    },
    {
        "number": 6,
        "text": "(9-7) О вороже мій, руйнування твої закінчились на вічність, ти й міста повалив був, і згинула з ними їхня пам'ять!"
    },
    {
        "number": 7,
        "text": "(9-8) Та буде Господь пробувати навіки, Він для суду поставив престола Свого,"
    },
    {
        "number": 8,
        "text": "(9-9) і вселенну Він буде судити по правді, справедливістю буде судити народи."
    },
    {
        "number": 9,
        "text": "(9-10) і твердинею буде Господь для пригніченого, в час недолі притулком."
    },
    {
        "number": 10,
        "text": "(9-11) і на Тебе надіятись будуть усі, що ім'я Твоє знають, бо не кинув Ти, Господи, тих, хто шукає Тебе!"
    },
    {
        "number": 11,
        "text": "(9-12) Співайте Господеві, що сидить на Сіоні, між народами розповідайте про чини Його,"
    },
    {
        "number": 12,
        "text": "(9-13) бо карає Він вчинки криваві, про них пам'ятає, і не забуває Він зойку убогих!"
    },
    {
        "number": 13,
        "text": "(9-14) Помилуй мене, Господи, поглянь на страждання моє від моїх ненависників, Ти, що мене підіймаєш із брам смерти,"
    },
    {
        "number": 14,
        "text": "(9-15) щоб я розповідав про всю славу Твою, у брамах Сіонської доні я буду радіти спасінням Твоїм!"
    },
    {
        "number": 15,
        "text": "(9-16) Народи попадали в яму, яку самі викопали, до пастки, яку заховали, нога їхня схоплена."
    },
    {
        "number": 16,
        "text": "(9-17) Господь знаний, Він суд учинив, спіткнувсь нечестивий у вчинку своєї руки! Гра на струнах. Села."
    },
    {
        "number": 17,
        "text": "(9-18) Попрямують безбожні в шеол, всі народи, що Бога забули,"
    },
    {
        "number": 18,
        "text": "(9-19) бож не навіки забудеться бідний, надія убогих не згине назавжди!"
    },
    {
        "number": 19,
        "text": "(9-20) Устань же, о Господи, хай людина не перемагає, нехай перед лицем Твоїм засуджені будуть народи!"
    },
    {
        "number": 20,
        "text": "(9-21) Накинь, Господи, пострах на них, нехай знають народи, що вони тільки люди! Села."
    }
]