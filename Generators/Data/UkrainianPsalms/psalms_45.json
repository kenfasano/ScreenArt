[
    {
        "number": "",
        "text": "45. Псалмів"
    },
    {
        "number": 1,
        "text": "Для дириґетна хору. На „Лілеї\". Синів Кореєвих. Псалом навчальний. Пісня любови. (45-2) Моє серце бринить добрим словом, проказую я: Для Царя мої твори, мій язик мов перо скорописця!"
    },
    {
        "number": 2,
        "text": "(45-3) Ти кращий від людських синів, в Твоїх устах розлита краса та добро, тому благословив Бог навіки Тебе."
    },
    {
        "number": 3,
        "text": "(45-4) Прив'яжи до стегна Свого, Сильний, Свого меча, красу Свою та величність Свою,"
    },
    {
        "number": 4,
        "text": "(45-5) і в величності Своїй сідай, та й верхи помчися за справи правди, і лагідности та справедливости, і навчить Тебе страшних чинів правиця Твоя!"
    },
    {
        "number": 5,
        "text": "(45-6) Твої стріли нагострені, а від них під Тобою народи попадають, у серце Царських ворогів."
    },
    {
        "number": 6,
        "text": "(45-7) Престол Твій, о Боже, на вічні віки, берло правди берло Царства Твого."
    },
    {
        "number": 7,
        "text": "(45-8) Ти полюбив справедливість, а беззаконня зненавидів, тому намастив Тебе Бог, Твій Бог, оливою радости понад друзів Твоїх."
    },
    {
        "number": 8,
        "text": "(45-9) Миро, алое й кассія всі шати Твої, а з палат із слонової кости струни Тебе звеселили."
    },
    {
        "number": 9,
        "text": "(45-10) Серед скарбів Твоїх царські дочки, по правиці Твоїй стала цариця в офірському щирому золоті."
    },
    {
        "number": 10,
        "text": "(45-11) Слухай, дочко, й побач, і нахили своє ухо, і забудь свій народ і дім батька свого!"
    },
    {
        "number": 11,
        "text": "(45-12) А Цар буде жадати твоєї краси, бо Він твій Господь, а ти до землі Йому кланяйся."
    },
    {
        "number": 12,
        "text": "(45-13) А Тирська дочка прийде з даром, будуть благати тебе найбагатші з народу."
    },
    {
        "number": 13,
        "text": "(45-14) Вся оздоба царської дочки усередині, шата ж її погаптована золотом."
    },
    {
        "number": 14,
        "text": "(45-15) У шати гаптовані вбрану провадять її до Царя, за нею дівчата, подруги її, до Тебе проваджені."
    },
    {
        "number": 15,
        "text": "(45-16) Провадять їх з радощами та потіхою, у палату царську вони війдуть."
    },
    {
        "number": 16,
        "text": "(45-17) Замість батьків Твоїх будуть сини Твої, їх по цілій землі Ти поставиш володарями."
    },
    {
        "number": 17,
        "text": "(45-18) Я буду ім'я Твоє згадувати по всіх поколіннях, тому то народи по вічні віки Тебе славити будуть!"
    }
]