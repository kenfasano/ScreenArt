[
    {
        "number": "",
        "text": "86. Псалмів"
    },
    {
        "number": 1,
        "text": "Молитва Давидова. Нахили, Господи, ухо Своє і вислухай мене, бо я бідний та вбогий!"
    },
    {
        "number": 2,
        "text": "Бережи мою душу, бо я богобійний, спаси Ти, мій Боже, Свого раба, що на Тебе надію кладе!"
    },
    {
        "number": 3,
        "text": "Змилосердься до мене, о Господи, бо я кличу до Тебе ввесь день,"
    },
    {
        "number": 4,
        "text": "потіш душу Свого раба, бо до Тебе підношу я, Господи, душу мою,"
    },
    {
        "number": 5,
        "text": "бо Ти, Господи, добрий і вибачливий, і многомилостивий для всіх, хто кличе до Тебе!"
    },
    {
        "number": 6,
        "text": "Почуй же, о Господи, молитву мою, і вислухай голос благання мого,"
    },
    {
        "number": 7,
        "text": "в день недолі своєї я кличу до Тебе, бо Ти обізвешся до мене!"
    },
    {
        "number": 8,
        "text": "Нема, Господи, поміж богами такого, як Ти, і чинів нема, як чини Твої!"
    },
    {
        "number": 9,
        "text": "Всі народи, яких Ти створив, поприходять і попадають перед лицем Твоїм, Господи, та ім'я Твоє славити будуть,"
    },
    {
        "number": 10,
        "text": "великий бо Ти, та чуда вчиняєш, Ти Бог єдиний!"
    },
    {
        "number": 11,
        "text": "Дорогу Свою покажи мені, Господи, і я буду ходити у правді Твоїй, приєднай моє серце боятися Ймення Твого!"
    },
    {
        "number": 12,
        "text": "Я буду всім серцем своїм вихваляти Тебе, Господи, Боже Ти мій, і славити буду повіки ім'я Твоє,"
    },
    {
        "number": 13,
        "text": "велика бо милість Твоя надо мною, і вирвав Ти душу мою від шеолу глибокого!"
    },
    {
        "number": 14,
        "text": "Боже, злочинці повстали на мене, а натовп гнобителів прагне моєї душі, і перед собою не ставлять Тебе..."
    },
    {
        "number": 15,
        "text": "А Ти, Господи, Бог щедрий і милосердний, довготерпеливий і многомилостивий, і справедливий,"
    },
    {
        "number": 16,
        "text": "зглянься на мене, й помилуй мене, подай же Своєму рабові Свою силу, і спаси сина Своєї невільниці!"
    },
    {
        "number": 17,
        "text": "Учини мені знака на добре, і нехай це побачать мої ненависники, і хай засоромлені будуть, бо Ти, Господи, мені допоміг та мене звеселив!"
    }
]