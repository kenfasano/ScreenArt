[
    {
        "number": "",
        "text": "68. Псалмів"
    },
    {
        "number": 1,
        "text": "Для дириґетна хору. Псалом Давидів. Пісня. (68-2) Нехай воскресне Бог, і розпорошаться вороги Його, і нехай від лиця Його повтікають Його ненависники!"
    },
    {
        "number": 2,
        "text": "(68-3) Як дим розвівається, так їх розвій, як топиться віск від огню, отак несправедливі загинуть перед Божим лицем!"
    },
    {
        "number": 3,
        "text": "(68-4) А праведні будуть радіти, і будуть тішитися перед Богом, і веселитися в радості будуть!"
    },
    {
        "number": 4,
        "text": "(68-5) Співайте Богові, виспівуйте Йменню Його, рівняйте дорогу Тому, Хто їде на хмарах, Господь Йому Ймення, та перед Ним веселіться!"
    },
    {
        "number": 5,
        "text": "(68-6) Сиротам батько й вдовицям суддя, то Бог у святому мешканні Своїм!"
    },
    {
        "number": 6,
        "text": "(68-7) Бог самітних уводить до дому, витягує в'язнів з кайданів, тільки відступники мешкати будуть у спаленій сонцем землі!"
    },
    {
        "number": 7,
        "text": "(68-8) Боже, коли перед народом Своїм Ти виходив, коли йшов Ти пустинею, Села,"
    },
    {
        "number": 8,
        "text": "(68-9) то тряслася земля, також капало небо було перед Богом, Сінай затремтів перед Богом, Богом ізраїля!"
    },
    {
        "number": 9,
        "text": "(68-10) Дощ добродійний спускаєш Ти краплями, Боже, на спадок Свій перемучений міцно поставив його."
    },
    {
        "number": 10,
        "text": "(68-11) У ньому сиділо Твоє многолюддя, у Своїй доброті все готуєш Ти бідному, Боже!"
    },
    {
        "number": 11,
        "text": "(68-12) Господь дає слово; провісниць велика многота:"
    },
    {
        "number": 12,
        "text": "(68-13) Царі військ утікають, утікають, пані ж дому розділює здобич."
    },
    {
        "number": 13,
        "text": "(68-14) Коли ви спочиваєте між обійстями то крила голубки покриті сріблом, а пера її зеленкавістю золота."
    },
    {
        "number": 14,
        "text": "(68-15) Коли Всемогутній царів розпорошував в Краї, то сніг Ти спускав на Цалмоні."
    },
    {
        "number": 15,
        "text": "(68-16) Гора Божа Башанська гора, гора верхогір'я гора та Башанська."
    },
    {
        "number": 16,
        "text": "(68-17) Верхогір'я, чого заздрісно дивитеся на ту гору, що Бог зажадав на мешкання Своє, і Господь буде мешкати там завжди?"
    },
    {
        "number": 17,
        "text": "(68-18) Колесниць Божих дві десятьтисячки, тисячі багатократні, Господь із Сінаю прибув до святині."
    },
    {
        "number": 18,
        "text": "(68-19) Ти піднявся був на висоту, полонених набрав, узяв дари ради людини, і відступники мешкати будуть у Господа Бога також."
    },
    {
        "number": 19,
        "text": "(68-20) Благословенний Господь, тягарі Він щоденно нам носить, Бог наше спасіння! Села."
    },
    {
        "number": 20,
        "text": "(68-21) Бог для нас Бог спасіння, і в Господа Владики виходи смерти!"
    },
    {
        "number": 21,
        "text": "(68-22) Але розторощить Бог голову Своїх ворогів, маківку, вкриту волоссям, того, хто в гріхах своїх ходить!"
    },
    {
        "number": 22,
        "text": "(68-23) Промовив Господь: Я спроваджу з Башану тебе, з глибин моря спроваджу,"
    },
    {
        "number": 23,
        "text": "(68-24) щоб ти ногу свою мив у крові, щоб язик твоїх псів мав частину свою в ворогів!"
    },
    {
        "number": 24,
        "text": "(68-25) Походи Твої, Боже, бачено, походи Бога мого у святині мого Царя:"
    },
    {
        "number": 25,
        "text": "(68-26) Попереду йшли співаки, потому грачі, посеред дівчат, що бряжчали на бубнах:"
    },
    {
        "number": 26,
        "text": "(68-27) Благословляйте на зборах Бога, Господа, ви, хто від джерел ізраїля!"
    },
    {
        "number": 27,
        "text": "(68-28) Там Веніямин молодий, їхній володар, князі Юди, їхні полки, князі Завулона, князі Нефталима."
    },
    {
        "number": 28,
        "text": "(68-29) Твій Бог наказав тобі силу, будь силою, Боже, того, кого нам учинив!"
    },
    {
        "number": 29,
        "text": "(68-30) із храму Твого на Єрусалимі царі привезуть Тобі дара."
    },
    {
        "number": 30,
        "text": "(68-31) Погрози звірині в очереті, череді волів разом з телятами людськими, понищ тих, хто кавалками срібла милується, розпорош ті народи, що воєн бажають!"
    },
    {
        "number": 31,
        "text": "(68-32) Прийдуть з Єгипту посли, і руки свої Куш простягне до Бога."
    },
    {
        "number": 32,
        "text": "(68-33) Царства землі, співайте Богові, виспівуйте Господа, Села,"
    },
    {
        "number": 33,
        "text": "(68-34) що їздить в відвічному небі небес. Ось Він загримить Своїм голосом, голосом сильним."
    },
    {
        "number": 34,
        "text": "(68-35) Визнайте Богові силу, величність Його над ізраїлем, а в хмарах потуга Його!"
    },
    {
        "number": 35,
        "text": "(68-36) Бог грізний у святинях Своїх, Бог ізраїлів Він, що народові дає силу й міць, Бог благословенний!"
    }
]