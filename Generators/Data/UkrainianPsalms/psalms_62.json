[
    {
        "number": "",
        "text": "62. Псалмів"
    },
    {
        "number": 1,
        "text": "Для дириґетна хору. Для Єдутуна. Псалом Давидів. (62-2) Тільки від Бога чекай у мовчанні, о душе моя, від Нього спасіння моє!"
    },
    {
        "number": 2,
        "text": "(62-3) Тільки Він моя скеля й спасіння моє, Він твердиня моя, тому не захитаюся дуже!"
    },
    {
        "number": 3,
        "text": "(62-4) Доки будете ви нападати на людину? Усі хочете ви розтрощити її, немов мур той похилений, мов би паркан той валющий!"
    },
    {
        "number": 4,
        "text": "(62-5) Вони тільки й думають, як би зіпхнути її з висоти, вони полюбили неправду: благословляють своїми устами, в своєму ж нутрі проклинають!... Села."
    },
    {
        "number": 5,
        "text": "(62-6) Тільки від Бога чекай у мовчанні, о душе моя, бо від Нього надія моя!"
    },
    {
        "number": 6,
        "text": "(62-7) Тільки Він моя скеля й спасіння моє, Він твердиня моя, тому не захитаюсь!"
    },
    {
        "number": 7,
        "text": "(62-8) У Бозі спасіння моє й моя слава, скеля сили моєї, моє пристановище в Бозі!"
    },
    {
        "number": 8,
        "text": "(62-9) Мій народе, кожного часу надійтесь на Нього, серце своє перед Ним виливайте, Бог для нас пристановище! Села."
    },
    {
        "number": 9,
        "text": "(62-10) Справді, людські сини як та пара, сини й вищих мужів обмана: як узяти на вагу вони легші від пари всі разом!"
    },
    {
        "number": 10,
        "text": "(62-11) Не надійтесь на утиск, і не пишайтесь грабунком; як багатство росте, не прикладайте свого серця до нього!"
    },
    {
        "number": 11,
        "text": "(62-12) Один раз Бог сказав, а двічі я чув, що сила у Бога!"
    },
    {
        "number": 12,
        "text": "(62-13) і в Тебе, о Господи, милість, бо відплачуєш кожному згідно з ділами його!"
    }
]