[
    {
        "number": "",
        "text": "112. Псалмів"
    },
    {
        "number": 1,
        "text": "Алілуя! Блажен муж, що боїться Господа, що заповіді Його любить!"
    },
    {
        "number": 2,
        "text": "Буде сильним насіння його на землі, буде поблагословлений рід безневинних!"
    },
    {
        "number": 3,
        "text": "Багатство й достаток у домі його, а правда його пробуває навіки!"
    },
    {
        "number": 4,
        "text": "Світло сходить у темряві для справедливих, Він ласкавий, і милостивий, і праведний!"
    },
    {
        "number": 5,
        "text": "Добрий муж милостивий та позичає, удержує справи свої справедливістю,"
    },
    {
        "number": 6,
        "text": "і навіки він не захитається, у вічній пам'яті праведний буде!"
    },
    {
        "number": 7,
        "text": "Не боїться він звістки лихої, його серце міцне, надію складає на Господа!"
    },
    {
        "number": 8,
        "text": "Уміцнене серце його не боїться, бо він бачить нещастя поміж ворогами своїми!"
    },
    {
        "number": 9,
        "text": "Він щедро убогим дає, його правда навіки стоїть, його ріг підіймається в славі!"
    },
    {
        "number": 10,
        "text": "Це бачить безбожний та гнівається, скрегоче зубами своїми та тане... Бажання безбожних загине!"
    }
]