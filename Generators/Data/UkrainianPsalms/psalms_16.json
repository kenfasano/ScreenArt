[
    {
        "number": "",
        "text": "16. Псалмів"
    },
    {
        "number": 1,
        "text": "Золота пісня Давадова. Хорони мене, Боже, я бо до Тебе вдаюся!"
    },
    {
        "number": 2,
        "text": "Я сказав Господеві: Ти Бог мій, добро моє тільки в Тобі!"
    },
    {
        "number": 3,
        "text": "До святих, які на землі, що шляхетні вони, до них все жадання моє!"
    },
    {
        "number": 4,
        "text": "Нехай множаться смутки для тих, хто набув собі інших богів, я не буду приносить їм ливної жертви із крови, і їхніх імен не носитиму в устах своїх!"
    },
    {
        "number": 5,
        "text": "Господь то частина спадку мого та чаші моєї, Ти долю мою підпираєш!"
    },
    {
        "number": 6,
        "text": "Частки припали для мене в хороших місцях, і гарна для мене спадщина моя!"
    },
    {
        "number": 7,
        "text": "Благословляю я Господа, що радить мені, навіть ночами навчають мене мої нирки."
    },
    {
        "number": 8,
        "text": "Уявляю я Господа перед собою постійно, бо Він по правиці моїй, й я не буду захитаний!"
    },
    {
        "number": 9,
        "text": "Через те моє серце радіє та дух веселиться, і тіло моє спочиває безпечно!"
    },
    {
        "number": 10,
        "text": "Бо Ти не опустиш моєї душі до шеолу, не попустиш Своєму святому побачити тління!"
    },
    {
        "number": 11,
        "text": "Дорогу життя Ти покажеш мені: радість велика з Тобою, завжди блаженство в правиці Твоїй!"
    }
]