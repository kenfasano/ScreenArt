[
    {
        "number": "",
        "text": "57. Псалмів"
    },
    {
        "number": 1,
        "text": "Для дириґетна хору. На спів: „Не вигуби\". Золотий псалом Давидів, коли він утікав від Саула в печеру. (57-2) Помилуй мене, Боже, помилуй мене, бо до Тебе вдається душа моя, і в тіні Твоїх крил я сховаюсь, аж поки нещастя мине!"
    },
    {
        "number": 2,
        "text": "(57-3) Я кличу до Бога Всевишнього, до Бога, що чинить для мене добро."
    },
    {
        "number": 3,
        "text": "(57-4) Він пошле з небес і врятує мене, Він поганьбить того, хто чатує на мене. Села. Бог пошле Свою милість та правду Свою"
    },
    {
        "number": 4,
        "text": "(57-5) на душу мою. Знаходжуся я серед левів, що людських синів пожирають, їхні зуби як спис той та стріли, а їхній язик гострий меч."
    },
    {
        "number": 5,
        "text": "(57-6) Піднесися ж, о Боже, над небо, а слава Твоя над всією землею!"
    },
    {
        "number": 6,
        "text": "(57-7) Вороги приготовили пастку для стіп моїх, душу мою нахилили, вони викопали вовчу яму для мене, і попадали в неї самі! Села."
    },
    {
        "number": 7,
        "text": "(57-8) Моє серце зміцнилося, Боже, зміцнилося серце моє, я буду співати та славити Тебе!"
    },
    {
        "number": 8,
        "text": "(57-9) Збудися ж ти, хвало моя, пробудися ж ти, арфо та цитро, я буду будити досвітню зорю!"
    },
    {
        "number": 9,
        "text": "(57-10) Я буду Тебе вихваляти, о Господи, серед народів, я буду співати Тобі між племенами,"
    },
    {
        "number": 10,
        "text": "(57-11) бо Твоє милосердя велике воно аж до неба, а правда Твоя аж до хмар!"
    },
    {
        "number": 11,
        "text": "(57-12) Піднесися ж, о Боже, над небо, а слава Твоя над всією землею!"
    }
]