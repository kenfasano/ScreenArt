[
    {
        "number": "",
        "text": "59. Псалмів"
    },
    {
        "number": 1,
        "text": "Для дириґетна хору. На спів: „Не вигуби\". Золотий псалом Давидів, коли послав був Саул, і стерегли його дім. щоб убити його. (59-2) Визволь мене від моїх ворогів, о мій Боже, від напасників моїх охорони Ти мене!"
    },
    {
        "number": 2,
        "text": "(59-3) Визволь мене від злочинців, і спаси мене від кровожерних,"
    },
    {
        "number": 3,
        "text": "(59-4) бо ось причаїлись на душу мою, на мене збираються сильні, не моя в тім провина, о Господи, і не мій гріх!"
    },
    {
        "number": 4,
        "text": "(59-5) Без моєї провини вони он збігаються та готуються, устань же назустріч мені та побач!"
    },
    {
        "number": 5,
        "text": "(59-6) і Ти, Господи, Боже Саваоте, Боже ізраїлів, збудися, щоб покарати всіх поган, і не помилуй нікого із зрадників злих! Села."
    },
    {
        "number": 6,
        "text": "(59-7) Надвечір вони повертаються, скиглять, як пес, і перебігають по місту,"
    },
    {
        "number": 7,
        "text": "(59-8) й ось слова вивергають устами своїми, мечі в їхніх губах, та хто це почує..."
    },
    {
        "number": 8,
        "text": "(59-9) Але посмієшся з них, Господи, і всіх поган засоромиш!"
    },
    {
        "number": 9,
        "text": "(59-10) Твердине моя, я Тебе пильнуватиму, бо Бог оборона моя!"
    },
    {
        "number": 10,
        "text": "(59-11) Мій Бог, Його милість мене попередила, Бог учинить мені, що побачу падіння своїх ворогів!"
    },
    {
        "number": 11,
        "text": "(59-12) Не вбивай їх, щоб народ мій цього не забув, міццю Своєю розвій їх і зниж їх, о щите наш, Господи!"
    },
    {
        "number": 12,
        "text": "(59-13) Гріх їхніх уст слово губ їхніх, і нехай вони схоплені будуть своєю пихою, і за клятву й брехню, яку кажуть!"
    },
    {
        "number": 13,
        "text": "(59-14) У гніві їх знищ, знищ і хай їх не буде, і хай знають вони, що царює Бог в Якові, аж до кінців землі! Села."
    },
    {
        "number": 14,
        "text": "(59-15) А надвечір вони повертаються, скиглять, як пес, і перебігають по місту."
    },
    {
        "number": 15,
        "text": "(59-16) Вони вештатись будуть, щоб їсти, коли ж не наїдяться, то скаржитись будуть."
    },
    {
        "number": 16,
        "text": "(59-17) А я буду співати про силу Твою, буду радісно вранці хвалити Твою милість, бо для мене Ти був в день недолі моєї твердинею й захистом!"
    },
    {
        "number": 17,
        "text": "(59-18) Твердине моя, до Тебе співати я буду, бо Бог оборона моя, милостивий мій Боже!"
    }
]