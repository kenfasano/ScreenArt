[
    {
        "number": "",
        "text": "58. Псалмів"
    },
    {
        "number": 1,
        "text": "Для дириґетна хору. На спів: „Не вигуби\". Золотий псалом Давидів. (58-2) Чи ж то справді ви, можні, говорите правду, чи людських синів слушно судите?"
    },
    {
        "number": 2,
        "text": "(58-3) Отже, у серці ви чините кривди, дорогу насильства рук ваших торуєте ви на землі."
    },
    {
        "number": 3,
        "text": "(58-4) Від лоня ще матернього вже віддалені несправедливі, з утроби ще матерньої заблудилися неправдомовці,"
    },
    {
        "number": 4,
        "text": "(58-5) їхня отрута така, як отрута зміїна, як отрута глухої гадюки, що ухо своє затуляє,"
    },
    {
        "number": 5,
        "text": "(58-6) що не слухає голосу заклиначів, чарівника, в чарах вправного!"
    },
    {
        "number": 6,
        "text": "(58-7) Поруйнуй, Боже, зуби їхні в їхніх устах, левчукам розбий, Господи, щелепи,"
    },
    {
        "number": 7,
        "text": "(58-8) нехай розпливуться, немов та вода, що собі розтікається, хай пов'януть вони, як трава по дорозі,"
    },
    {
        "number": 8,
        "text": "(58-9) бодай стали, немов той слимак, що в своїй слизоті розпускається, щоб сонця не бачили, як мертвий отой плід у жінки!"
    },
    {
        "number": 9,
        "text": "(58-10) Поки почують тернину запалену ваші горшки, нехай буря її рознесе, чи свіжу, чи спалену!"
    },
    {
        "number": 10,
        "text": "(58-11) А праведний тішитись буде, бо помсту побачить, у крові безбожного стопи свої він обмиє!"
    },
    {
        "number": 11,
        "text": "(58-12) і скаже людина: Поправді є плід справедливому, справді є Бог, суддя на землі!"
    }
]