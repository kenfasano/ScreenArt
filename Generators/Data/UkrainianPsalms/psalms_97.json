[
    {
        "number": "",
        "text": "97. Псалмів"
    },
    {
        "number": 1,
        "text": "Царює Господь: хай радіє земля, нехай веселяться численні острови!"
    },
    {
        "number": 2,
        "text": "Хмара та морок круг Нього, справедливість та право підстава престолу Його."
    },
    {
        "number": 3,
        "text": "Огонь іде перед лицем Його, і ворогів Його палить навколо."
    },
    {
        "number": 4,
        "text": "Освітили вселенну Його блискавиці, те бачить земля та тремтить!"
    },
    {
        "number": 5,
        "text": "Гори, як віск, розтопилися перед обличчям Господнім, перед обличчям Господа всієї землі."
    },
    {
        "number": 6,
        "text": "Небо розповідає про правду Його, й бачать славу Його всі народи."
    },
    {
        "number": 7,
        "text": "Нехай посоромлені будуть усі, хто ідолам служить, хто божками вихвалюється! Додолу впадіть перед Ним, усі боги!"
    },
    {
        "number": 8,
        "text": "Почув і звеселився Сіон, і потішились Юдині дочки через Твої присуди, Господи,"
    },
    {
        "number": 9,
        "text": "бо над усією землею Найвищий Ти, Господи, над богами всіма Ти піднесений сильно!"
    },
    {
        "number": 10,
        "text": "Хто Господа любить, ненавидьте зло! Хто рятує душі святих Своїх, Той визволить їх із руки несправедливих."
    },
    {
        "number": 11,
        "text": "Світло сіється для справедливого, а для простосердих розрада."
    },
    {
        "number": 12,
        "text": "Радійте, праведні, Господом, і славте Його святу пам'ять!"
    }
]