[
    {
        "number": "",
        "text": "24. Псалмів"
    },
    {
        "number": 1,
        "text": "Псалом Давидів. Господня земля, і все, що на ній, вселенна й мешканці її,"
    },
    {
        "number": 2,
        "text": "бо заклав Він її на морях, і на річках її встановив."
    },
    {
        "number": 3,
        "text": "Хто зійде на гору Господню, і хто буде стояти на місці святому Його?"
    },
    {
        "number": 4,
        "text": "У кого чисті руки та щиреє серце, і хто не нахиляв на марноту своєї душі, і хто не присягав на обману,"
    },
    {
        "number": 5,
        "text": "нехай носить він благословення від Господа, а праведність від Бога спасіння свого!"
    },
    {
        "number": 6,
        "text": "Таке покоління усіх, хто шукає Його, хто прагне обличчя Твого, Боже Яковів! Села."
    },
    {
        "number": 7,
        "text": "Піднесіте верхи свої, брами, і будьте відчинені, входи відвічні, і ввійде Цар слави!"
    },
    {
        "number": 8,
        "text": "Хто ж то Цар слави? Господь сильний й могутній, Господь, що потужний в бою!"
    },
    {
        "number": 9,
        "text": "Піднесіте верхи свої, брами, і піднесіте, входи відвічні, і ввійде Цар слави!"
    },
    {
        "number": 10,
        "text": "Хто ж то Він, той Цар слави? Господь Саваот Він Цар слави! Села."
    }
]