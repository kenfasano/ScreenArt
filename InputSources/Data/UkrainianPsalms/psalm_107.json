[
    {
        "number": "",
        "text": "107. Псалмів"
    },
    {
        "number": 1,
        "text": "Дякуйте Господу, добрий бо Він, бо навіки Його милосердя!"
    },
    {
        "number": 2,
        "text": "хай так скажуть ті всі, що Господь урятував їх, що визволив їх з руки ворога,"
    },
    {
        "number": 3,
        "text": "і з країв їх зібрав, від сходу й заходу, від півночі й моря!"
    },
    {
        "number": 4,
        "text": "Блудили вони по пустині дорогою голою, осілого міста не знаходили,"
    },
    {
        "number": 5,
        "text": "голодні та спрагнені, і в них їхня душа омлівала..."
    },
    {
        "number": 6,
        "text": "і в недолі своїй вони Господа кликали, і Він визволяв їх від утисків їхніх!"
    },
    {
        "number": 7,
        "text": "і Він їх попровадив дорогою простою, щоб до міста осілого йшли."
    },
    {
        "number": 8,
        "text": "Нехай же подяку складуть Господеві за милість Його, та за чуда Його синам людським,"
    },
    {
        "number": 9,
        "text": "бо наситив Він спрагнену душу, а душу голодну наповнив добром!"
    },
    {
        "number": 10,
        "text": "Ті, хто перебував був у темряві та в смертній тіні, то в'язні біди та заліза,"
    },
    {
        "number": 11,
        "text": "бо вони спротивлялися Божим словам, і відкинули раду Всевишнього."
    },
    {
        "number": 12,
        "text": "Та Він упокорив їхнє серце терпінням, спіткнулись вони і ніхто не поміг,"
    },
    {
        "number": 13,
        "text": "і в недолі своїй вони Господа кликали, і Він визволяв їх від утисків їхніх!"
    },
    {
        "number": 14,
        "text": "і Він вивів їх з темряви й мороку, їхні ж кайдани сторощив."
    },
    {
        "number": 15,
        "text": "Нехай же подяку складуть Господеві за милість Його, та за чуда Його синам людським,"
    },
    {
        "number": 16,
        "text": "бо Він поламав мідні двері, і засуви залізні зрубав!"
    },
    {
        "number": 17,
        "text": "Нерозумні страждали за грішну дорогу свою й за свої беззаконня."
    },
    {
        "number": 18,
        "text": "Душа їхня від усякої їжі відверталася, і дійшли вони аж до брам смерти,"
    },
    {
        "number": 19,
        "text": "і в недолі своїй вони Господа кликали, і Він визволяв їх від утисків їхніх,"
    },
    {
        "number": 20,
        "text": "Він послав Своє слово та їх уздоровив, і їх урятував з їхньої хвороби!"
    },
    {
        "number": 21,
        "text": "Нехай же подяку складуть Господеві за милість Його та за чуда Його синам людським,"
    },
    {
        "number": 22,
        "text": "і хай жертви подяки приносять, і хай розповідають зо співом про чини Його!"
    },
    {
        "number": 23,
        "text": "Ті, хто по морю пливе кораблями, хто чинить зайняття своє на великій воді,"
    },
    {
        "number": 24,
        "text": "вони бачили чини Господні та чуда Його в глибині!"
    },
    {
        "number": 25,
        "text": "Він скаже і буря зривається, і підносяться хвилі Його,"
    },
    {
        "number": 26,
        "text": "до неба вони підіймаються, до безодні спадають, у небезпеці душа їхня хвилюється!"
    },
    {
        "number": 27,
        "text": "Вони крутяться й ходять вперед та назад, як п'яний, і вся їхня мудрість бентежиться!"
    },
    {
        "number": 28,
        "text": "Та в недолі своїй вони Господа кликали, і Він визволяв їх від утисків їхніх!"
    },
    {
        "number": 29,
        "text": "Він змінює бурю на тишу, і стихають їхні хвилі,"
    },
    {
        "number": 30,
        "text": "і раділи, що втихли вони, і Він їх привів до бажаної пристані."
    },
    {
        "number": 31,
        "text": "Нехай же подяку складуть Господеві за милість, та за чуда Його синам людським!"
    },
    {
        "number": 32,
        "text": "Нехай величають Його на народньому зборі, і нехай вихваляють Його на засіданні старших!"
    },
    {
        "number": 33,
        "text": "Він обертає річки в пустиню, а водні джерела на суходіл,"
    },
    {
        "number": 34,
        "text": "плодючу землю на солончак через злобу мешканців її."
    },
    {
        "number": 35,
        "text": "Він пустиню обертає в водне болото, а землю суху в джерело,"
    },
    {
        "number": 36,
        "text": "і голодних садовить Він там, а вони ставлять місто на мешкання,"
    },
    {
        "number": 37,
        "text": "і поля засівають, і виноградники садять, і отримують плід урожаю!"
    },
    {
        "number": 38,
        "text": "і благословляє Він їх, і сильно розмножуються, і одержують плід урожаю!"
    },
    {
        "number": 39,
        "text": "Та змаліли вони й похилилися з утиску злого та з смутку."
    },
    {
        "number": 40,
        "text": "Виливає Він ганьбу на можних, і блудять вони без дороги в пустині,"
    },
    {
        "number": 41,
        "text": "а вбогого Він підіймає з убозтва, і розмножує роди, немов ту отару."
    },
    {
        "number": 42,
        "text": "Це бачать правдиві й радіють, і закриває уста свої всяке безправ'я."
    },
    {
        "number": 43,
        "text": "Хто мудрий, той все це завважить, і познають вони милосердя Господнє!"
    }
]