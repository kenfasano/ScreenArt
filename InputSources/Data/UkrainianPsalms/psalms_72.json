[
    {
        "number": "",
        "text": "72. Псалмів"
    },
    {
        "number": 1,
        "text": "Соломонів. Боже, Свої суди цареві подай, а Свою справедливість для сина царевого,"
    },
    {
        "number": 2,
        "text": "хай він правдою судить народа Твого, а вбогих Твоїх справедливістю!"
    },
    {
        "number": 3,
        "text": "Нехай гори приносять народові мир, а пагірки правду."
    },
    {
        "number": 4,
        "text": "Він судитиме вбогих народу, помагатиме бідним, і тиснути буде гнобителя!"
    },
    {
        "number": 5,
        "text": "Будуть боятися Тебе, поки сонця, і поки місяця, з роду до роду!"
    },
    {
        "number": 6,
        "text": "Він зійде, як дощ на покіс, немов краплі, що зрошують землю!"
    },
    {
        "number": 7,
        "text": "Праведний буде цвісти в його дні, а спокій великий аж поки світитиме місяць,"
    },
    {
        "number": 8,
        "text": "і він запанує від моря до моря, і від Ріки аж до кінців землі!"
    },
    {
        "number": 9,
        "text": "Мешканці пустинь на коліна попадають перед обличчям його, а його вороги будуть порох лизати..."
    },
    {
        "number": 10,
        "text": "Царі Таршішу та островів дадуть дари, принесуть царі Шеви та Севи дарунки!"
    },
    {
        "number": 11,
        "text": "і впадуть перед ним усі царі, і будуть служити йому всі народи,"
    },
    {
        "number": 12,
        "text": "бо визволить він бідаря, що голосить, та вбогого, що немає собі допомоги!"
    },
    {
        "number": 13,
        "text": "Він змилується над убогим та бідним, і спасе душу бідних,"
    },
    {
        "number": 14,
        "text": "від кривди й насилля врятує їхню душу, їхня кров дорога буде в очах його!"
    },
    {
        "number": 15,
        "text": "і буде він жити, і дасть йому з золота Шеви, і завжди молитися буде за нього, буде благословляти його кожен день!"
    },
    {
        "number": 16,
        "text": "На землі буде збіжжя багато, на гірському верху зашумить, як Ливан, його плід, і народ зацвіте по містах, як трава на землі!"
    },
    {
        "number": 17,
        "text": "Хай ім'я його буде навіки, хай росте, поки сонця, наймення його, нехай благословляються ним, будуть хвалити його всі народи!"
    },
    {
        "number": 18,
        "text": "Благословен Господь Бог, Бог ізраїлів, єдиний, що чуда вчиняє,"
    },
    {
        "number": 19,
        "text": "і благословенне навіки ім'я Його слави, і хай Його слава всю землю наповнить! Амінь і амінь!"
    },
    {
        "number": 20,
        "text": "Скінчились молитви Давида, сина Єссея."
    }
]