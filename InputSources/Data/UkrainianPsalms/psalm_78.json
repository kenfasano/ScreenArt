[
    {
        "number": "",
        "text": "78. Псалмів"
    },
    {
        "number": 1,
        "text": "Пісня навчальна Асафова. Послухай, мій люду, науки моєї, нахиліть своє ухо до слів моїх уст,"
    },
    {
        "number": 2,
        "text": "нехай я відкрию уста свої приказкою, нехай стародавні прислів'я я висловлю!"
    },
    {
        "number": 3,
        "text": "Що ми чули й пізнали, і що розповідали батьки наші нам,"
    },
    {
        "number": 4,
        "text": "того не сховаємо від їхніх синів, будемо розповідати про славу Господню аж до покоління останнього, і про силу Його та про чуда Його, які Він учинив!"
    },
    {
        "number": 5,
        "text": "Він поставив засвідчення в Якові, а Закона поклав ув ізраїлі, про які наказав був Він нашим батькам завідомити про них синів їхніх,"
    },
    {
        "number": 6,
        "text": "щоб знало про це покоління майбутнє, сини, що народжені будуть, устануть і будуть розповідати своїм дітям."
    },
    {
        "number": 7,
        "text": "і положать на Бога надію свою, і не забудуть діл Божих, Його ж заповіді берегтимуть."
    },
    {
        "number": 8,
        "text": "і не стануть вони, немов їхні батьки, поколінням непокірливим та бунтівничим, поколінням, що серця свого не поставило міцно, і що дух його Богу невірний."
    },
    {
        "number": 9,
        "text": "Сини Єфрема, озброєні лучники, повернулися взад у день бою:"
    },
    {
        "number": 10,
        "text": "вони не берегли заповіту Божого, а ходити в Законі Його відреклися,"
    },
    {
        "number": 11,
        "text": "і забули вони Його чини та чуда Його, які їм показав."
    },
    {
        "number": 12,
        "text": "Він чудо вчинив був для їхніх батьків ув єгипетськім краї, на полі Цоанськім:"
    },
    {
        "number": 13,
        "text": "Він море розсік, і їх перепровадив, а воду поставив, як вал;"
    },
    {
        "number": 14,
        "text": "і провадив їх хмарою вдень, а сяйвом огню цілу ніч;"
    },
    {
        "number": 15,
        "text": "на пустині Він скелі розсік, і щедро усіх напоїв, як з безодні."
    },
    {
        "number": 16,
        "text": "Він витягнув із скелі потоки, і води текли, немов ріки."
    },
    {
        "number": 17,
        "text": "Та грішили вони проти Нього ще далі, і в пустині гнівили Всевишнього,"
    },
    {
        "number": 18,
        "text": "і Бога вони випробовували в своїм серці, для душ своїх їжі бажаючи."
    },
    {
        "number": 19,
        "text": "і вони говорили насупроти Бога й казали: Чи Бог зможе в пустині трапезу зготовити?"
    },
    {
        "number": 20,
        "text": "Тож ударив у скелю і води линули, і полилися потоки! Чи Він зможе також дати хліба? Чи Він наготує м'ясива народові Своєму?"
    },
    {
        "number": 21,
        "text": "Тому то почув це Господь та й розгнівався, і огонь запалав проти Якова, і проти ізраїля теж знявся гнів,"
    },
    {
        "number": 22,
        "text": "бо не вірували вони в Бога, і на спасіння Його не надіялись."
    },
    {
        "number": 23,
        "text": "А Він хмарам згори наказав, і відчинив двері неба,"
    },
    {
        "number": 24,
        "text": "і спустив, немов дощ, на них манну для їжі, і збіжжя небесне їм дав:"
    },
    {
        "number": 25,
        "text": "Хліб ангольський їла людина, Він послав їм поживи до ситости!"
    },
    {
        "number": 26,
        "text": "Крім цього, Він східнього вітра порушив на небі, і міццю Своєю привів полудневого вітра,"
    },
    {
        "number": 27,
        "text": "і дощем на них м'ясо пустив, немов порох, а птаство крилате, як морський пісок,"
    },
    {
        "number": 28,
        "text": "і спустив його серед табору його, коло наметів його."
    },
    {
        "number": 29,
        "text": "і їли вони та й наситились дуже, Він їм їхнє бажання приніс!"
    },
    {
        "number": 30,
        "text": "Та ще не вдовольнили жадання свого, ще їхня їжа була в їхніх устах,"
    },
    {
        "number": 31,
        "text": "а гнів Божий піднявся на них, та й побив їхніх ситих, і вибранців ізраїлевих повалив..."
    },
    {
        "number": 32,
        "text": "Проте ще й далі грішили вони та не вірили в чуда Його,"
    },
    {
        "number": 33,
        "text": "і Він докінчив у марноті їхні дні, а їхні літа у страху."
    },
    {
        "number": 34,
        "text": "Як Він їх побивав, то бажали Його, і верталися, й Бога шукали,"
    },
    {
        "number": 35,
        "text": "і пригадували, що Бог їхня скеля, і Бог Всевишній то їхній Викупитель."
    },
    {
        "number": 36,
        "text": "і своїми устами влещували Його, а своїм язиком лжу сплітали Йому,"
    },
    {
        "number": 37,
        "text": "бо їхнє серце не міцно стояло при Нім, і не були вони вірні в Його заповіті..."
    },
    {
        "number": 38,
        "text": "Та він, Милосердний, гріх прощав і їх не губив, і часто відвертав Свій гнів, і не будив усю Свою лютість,"
    },
    {
        "number": 39,
        "text": "і Він пам'ятав, що вони тільки тіло, вітер, який переходить і не повертається!"
    },
    {
        "number": 40,
        "text": "Скільки вони прогнівляли Його на пустині, зневажали Його на степу!"
    },
    {
        "number": 41,
        "text": "і все знову та знов випробовували вони Бога, і зневажали Святого ізраїлевого,"
    },
    {
        "number": 42,
        "text": "вони не пам'ятали руки Його з дня, як Він вибавив їх із недолі,"
    },
    {
        "number": 43,
        "text": "як в Єгипті чинив Він знамена Свої, а на полі Цоанському чуда Свої,"
    },
    {
        "number": 44,
        "text": "і в кров обернув річки їхні та їхні потоки, щоб вони не пили..."
    },
    {
        "number": 45,
        "text": "Він послав був на них рої мух, і їх жерли вони, і жаб і вони їх губили."
    },
    {
        "number": 46,
        "text": "А врожай їхній віддав був Він гусені, а їхню працю сарані."
    },
    {
        "number": 47,
        "text": "Виноград їхній Він градом побив, а приморозком їхні шовковиці."
    },
    {
        "number": 48,
        "text": "і Він градові віддав їхній скот, а блискавкам череди їхні."
    },
    {
        "number": 49,
        "text": "Він послав був на них Свій гнів запальний, і лютість, й обурення, й утиск, наслання злих анголів."
    },
    {
        "number": 50,
        "text": "Він дорогу зрівняв був для гніву Свого, їхні душі не стримав від смерти, життя ж їхнє віддав моровиці."
    },
    {
        "number": 51,
        "text": "і побив Він усіх перворідних в Єгипті, первістків сили в наметах Хамових."
    },
    {
        "number": 52,
        "text": "і повів Він, немов ту отару, народ Свій, і їх попровадив, як стадо, в пустині."
    },
    {
        "number": 53,
        "text": "і провадив безпечно Він їх, і вони не боялись, а море накрило було ворогів їхніх."
    },
    {
        "number": 54,
        "text": "і Він їх привів до границі святині Своєї, до тієї гори, що правиця Його набула."
    },
    {
        "number": 55,
        "text": "і народи Він повиганяв перед їхнім обличчям, і кинув для них жеребка про спадок, і в їхніх наметах племена ізраїлеві оселив."
    },
    {
        "number": 56,
        "text": "Та й далі вони випробовували та гнівили Всевишнього Бога, і Його постанов не додержували,"
    },
    {
        "number": 57,
        "text": "і відступали та зраджували, немов їхні батьки відвернулись, як обманливий лук."
    },
    {
        "number": 58,
        "text": "і жертівниками своїми гнівили Його, і дрочили Його своїми фіґурами."
    },
    {
        "number": 59,
        "text": "Бог почув усе це і розгнівався, і сильно обридивсь ізраїлем,"
    },
    {
        "number": 60,
        "text": "і покинув оселю в Шіло, скинію ту, що вмістив був посеред людей,"
    },
    {
        "number": 61,
        "text": "і віддав до неволі Він силу Свою, а величність Свою в руку ворога..."
    },
    {
        "number": 62,
        "text": "і віддав для меча Свій народ, і розгнівався був на спадщину Свою:"
    },
    {
        "number": 63,
        "text": "його юнаків огонь пожирав, а дівчатам його не співали весільних пісень,"
    },
    {
        "number": 64,
        "text": "його священики від меча полягли, і не плакали вдови його."
    },
    {
        "number": 65,
        "text": "Та небавом збудився Господь, немов зо сну, як той велет, що ніби вином був підкошений,"
    },
    {
        "number": 66,
        "text": "і вдарив Своїх ворогів по озадку, вічну ганьбу їм дав!"
    },
    {
        "number": 67,
        "text": "Та Він погордив намет Йосипів, і племена Єфремового не обрав,"
    },
    {
        "number": 68,
        "text": "а вибрав Собі плем'я Юдине, гору Сіон, що її полюбив!"
    },
    {
        "number": 69,
        "text": "і святиню Свою збудував Він, як місце високе, як землю, що навіки її вґрунтував."
    },
    {
        "number": 70,
        "text": "і вибрав Давида, Свого раба, і від кошар його взяв,"
    },
    {
        "number": 71,
        "text": "від кітних овечок його Він привів, щоб Якова пас він, народа Свого, та ізраїля, спадок Свій,"
    },
    {
        "number": 72,
        "text": "і він пас їх у щирості серця свого, і провадив їх мудрістю рук своїх!"
    }
]