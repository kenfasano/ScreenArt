[
    {
        "number": "",
        "text": "143. Псалмів"
    },
    {
        "number": 1,
        "text": "Псалом Давидів. Господи, вислухай молитву мою, почуй благання моє в Своїй вірності, у правді Своїй обізвися до мене!"
    },
    {
        "number": 2,
        "text": "і на суд не вступай із рабом Своїм, бо жоден живий перед обличчям Твоїм справедливим не буде!"
    },
    {
        "number": 3,
        "text": "Бо неприятель переслідує душу мою, топче живую мою до землі... Посадив мене в темряву, як мерців цього світу!"
    },
    {
        "number": 4,
        "text": "Омліває мій дух у мені, кам'яніє в нутрі моїм серце моє..."
    },
    {
        "number": 5,
        "text": "Я згадую дні стародавні, над усіми Твоїми чинами роздумую, говорю про діла Твоїх рук."
    },
    {
        "number": 6,
        "text": "Я руки свої простягаю до Тебе, душа моя прагне Тебе, як води пересохла земля! Села."
    },
    {
        "number": 7,
        "text": "Поспіши мене вислухати, Господи, дух мій кінчається! Не ховай Ти від мене обличчя Свого, і нехай я не буду подібний до тих, хто сходить до гробу!"
    },
    {
        "number": 8,
        "text": "Об'яви мені вранці Своє милосердя, бо на Тебе надіюсь, повідом Ти мене про дорогу, якою я маю ходити, бо до Тебе підношу я душу свою!"
    },
    {
        "number": 9,
        "text": "Урятуй мене, Господи, від моїх ворогів, бо до Тебе вдаюся!"
    },
    {
        "number": 10,
        "text": "Навчи мене волю чинити Твою, бо Ти Бог мій, добрий Дух Твій нехай попровадить мене по рівній землі!"
    },
    {
        "number": 11,
        "text": "Ради Ймення Свого, о Господи, оживи мене, Своєю правдою виведи душу мою від недолі!"
    },
    {
        "number": 12,
        "text": "А в Своїм милосерді понищ моїх ворогів, і вигуби всіх, хто ненавидить душу мою, бо я раб Твій!"
    }
]