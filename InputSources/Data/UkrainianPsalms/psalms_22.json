[
    {
        "number": "",
        "text": "22. Псалмів"
    },
    {
        "number": 1,
        "text": "Для дириґетна хору. На спів: „Ланя зорі досвітньої\". Псалом Давидів. (22-2) Боже мій, Боже мій, нащо мене Ти покинув? Далекі слова мого зойку від спасіння мого!..."
    },
    {
        "number": 2,
        "text": "(22-3) Мій Боже, взиваю я вдень, та Ти не озвешся, і кличу вночі, і спокою немає мені!"
    },
    {
        "number": 3,
        "text": "(22-4) Та Ти Святий, пробуваєш на хвалах ізраїлевих!"
    },
    {
        "number": 4,
        "text": "(22-5) На Тебе надіялись наші батьки, надіялися і Ти визволив їх."
    },
    {
        "number": 5,
        "text": "(22-6) До Тебе взивали вони і спасені були, на Тебе надіялися і не посоромились."
    },
    {
        "number": 6,
        "text": "(22-7) А я червяк, а не чоловік, посміховище людське й погорда в народі."
    },
    {
        "number": 7,
        "text": "(22-8) Всі, хто бачить мене, насміхаються з мене, розкривають роти, головою хитають!"
    },
    {
        "number": 8,
        "text": "(22-9) Покладався на Господа він, хай же рятує його, нехай Той його визволить, він бо Його уподобав!"
    },
    {
        "number": 9,
        "text": "(22-10) Бо з утроби Ти вивів мене, Ти безпечним мене учинив був на персах матері моєї!"
    },
    {
        "number": 10,
        "text": "(22-11) На Тебе з утроби я зданий, від утроби матері моєї Ти мій Бог!"
    },
    {
        "number": 11,
        "text": "(22-12) Не віддаляйся від мене, бо горе близьке, бо нема мені помічника!"
    },
    {
        "number": 12,
        "text": "(22-13) Багато биків оточили мене, башанські бугаї обступили мене,"
    },
    {
        "number": 13,
        "text": "(22-14) на мене розкрили вони свої пащі, як лев, що шматує й ричить!"
    },
    {
        "number": 14,
        "text": "(22-15) Я розлитий, немов та вода, і всі кості мої поділились, стало серце моє, немов віск, розтопилось в моєму нутрі."
    },
    {
        "number": 15,
        "text": "(22-16) Висохла сила моя, як лушпиння, і прилип мій язик до мого піднебіння, і в порох смертельний поклав Ти мене."
    },
    {
        "number": 16,
        "text": "(22-17) Бо пси оточили мене... обліг мене натовп злочинців, прокололи вони мої руки та ноги мої..."
    },
    {
        "number": 17,
        "text": "(22-18) Я висох, рахую всі кості свої, а вони придивляються й бачать нещастя в мені!"
    },
    {
        "number": 18,
        "text": "(22-19) Вони ділять для себе одежу мою, а про шату мою жеребка вони кидають..."
    },
    {
        "number": 19,
        "text": "(22-20) А Ти, Господи, не віддаляйся, Допомого моя, поспіши ж мені на оборону!"
    },
    {
        "number": 20,
        "text": "(22-21) Від меча збережи мою душу, одиначку мою з руки пса!"
    },
    {
        "number": 21,
        "text": "(22-22) Спаси мене від пащі лев'ячої, а вбогу мою від рогів буйволів."
    },
    {
        "number": 22,
        "text": "(22-23) Я звіщатиму Ймення Твоє своїм браттям, буду хвалити Тебе серед збору!"
    },
    {
        "number": 23,
        "text": "(22-24) Хто боїться Господа, прославляйте Його, увесь Яковів роде шануйте Його, страхайтесь Його, все насіння ізраїлеве,"
    },
    {
        "number": 24,
        "text": "(22-25) бо Він не погордував і не зневажив страждання убогого, і від нього обличчя Свого не сховав, а почув, як він кликав до Нього!"
    },
    {
        "number": 25,
        "text": "(22-26) Від Тебе повстане хвала моя в зборі великім, принесу свої жертви в присутності тих, хто боїться Його,"
    },
    {
        "number": 26,
        "text": "(22-27) будуть їсти покірні і ситими стануть, хвалитимуть Господа ті, хто шукає Його, буде жить серце ваше навіки!"
    },
    {
        "number": 27,
        "text": "(22-28) Усі кінці землі спам'ятають, і до Господа вернуться, і вклоняться перед обличчям Його всі племена народів,"
    },
    {
        "number": 28,
        "text": "(22-29) бо царство Господнє, і Він Пан над народами!"
    },
    {
        "number": 29,
        "text": "(22-30) Будуть їсти й поклоняться всі багачі на землі, перед обличчям Його на коліна попадають всі, хто до пороху сходить і не може себе оживити!"
    },
    {
        "number": 30,
        "text": "(22-31) Буде потомство служити Йому, й залічене буде навіки у Господа."
    },
    {
        "number": 31,
        "text": "(22-32) Прийдуть і будуть звіщать Його правду народові, який буде народжений, що Він це вчинив!"
    }
]