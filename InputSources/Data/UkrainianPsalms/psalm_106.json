[
    {
        "number": "",
        "text": "106. Псалмів"
    },
    {
        "number": 1,
        "text": "Алілуя! Дякуйте Господу, добрий бо Він, бо навіки Його милосердя!"
    },
    {
        "number": 2,
        "text": "Хто розкаже про велич Господню, розповість усю славу Його?"
    },
    {
        "number": 3,
        "text": "Блаженні, хто держиться права, хто чинить правду кожного часу!"
    },
    {
        "number": 4,
        "text": "Згадай мене, Господи, в ласці Своїй до народу Свого, відвідай мене спасінням Своїм,"
    },
    {
        "number": 5,
        "text": "щоб побачити добре вибранців Твоїх, щоб я тішився радощами Твого народу, і хвалився зо спадком Твоїм!"
    },
    {
        "number": 6,
        "text": "Ми згрішили з батьками своїми, скривили, неправдиве чинили..."
    },
    {
        "number": 7,
        "text": "Не зважали на чуда Твої батьки наші в Єгипті, многоти Твоїх ласк не пригадували й бунтувались над морем, над морем Червоним."
    },
    {
        "number": 8,
        "text": "Та Він ради Ймення Свого їх спас, щоб виявити Свою силу."
    },
    {
        "number": 9,
        "text": "Він кликнув на море Червоне і висохло, і Він їх повів через морські глибини, немов по пустині!..."
    },
    {
        "number": 10,
        "text": "і Він спас їх з руки неприятеля, визволив їх з руки ворога,"
    },
    {
        "number": 11,
        "text": "і закрила вода супротивників їхніх, жоден з них не зостався!"
    },
    {
        "number": 12,
        "text": "Тоді то в слова Його ввірували, виспівували Йому славу."
    },
    {
        "number": 13,
        "text": "Та скоро забули вони Його чин, не чекали поради Його,"
    },
    {
        "number": 14,
        "text": "і палали в пустині жаданням, і Бога в пустині ізнов випробовували,"
    },
    {
        "number": 15,
        "text": "і Він їхнє жадання їм дав, але худість послав в їхню душу..."
    },
    {
        "number": 16,
        "text": "Та Мойсею позаздрили в таборі, й Ааронові, святому Господньому."
    },
    {
        "number": 17,
        "text": "Розкрилась земля і Датана поглинула, Авіронові збори накрила,"
    },
    {
        "number": 18,
        "text": "і огонь запалав на їхніх зборах, і полум'я те попалило безбожних..."
    },
    {
        "number": 19,
        "text": "Зробили тельця на Хориві, і били поклони бовванові вилитому,"
    },
    {
        "number": 20,
        "text": "і змінили вони свою славу на образ вола, що траву пожирає,"
    },
    {
        "number": 21,
        "text": "забули про Бога, свого Спасителя, що велике в Єгипті вчинив,"
    },
    {
        "number": 22,
        "text": "у землі Хамовій чуда, страшні речі над морем Червоним..."
    },
    {
        "number": 23,
        "text": "і сказав Він понищити їх, коли б не Мойсей, вибранець Його, що став був у виломі перед обличчям Його відвернути Його гнів, щоб не шкодив!"
    },
    {
        "number": 24,
        "text": "Погордили землею жаданою, не повірили слову Його,"
    },
    {
        "number": 25,
        "text": "і ремствували по наметах своїх, неслухняні були до Господнього голосу."
    },
    {
        "number": 26,
        "text": "і Він підійняв Свою руку на них, щоб їх повалити в пустині,"
    },
    {
        "number": 27,
        "text": "і щоб повалити їхнє потомство посеред народів, та щоб розпорошити їх по країнах!"
    },
    {
        "number": 28,
        "text": "і служили Ваалові пеорському, й їли вони жертви мертвих,"
    },
    {
        "number": 29,
        "text": "і ділами своїми розгнівали Бога, тому вдерлась зараза між них!"
    },
    {
        "number": 30,
        "text": "і встав тоді Пінхас та й розсудив, і зараза затрималась,"
    },
    {
        "number": 31,
        "text": "і йому пораховано в праведність це, з роду в рід аж навіки."
    },
    {
        "number": 32,
        "text": "і розгнівали Бога вони над водою Меріви, і через них стало зле для Мойсея,"
    },
    {
        "number": 33,
        "text": "бо духа його засмутили, і він говорив нерозважно устами своїми..."
    },
    {
        "number": 34,
        "text": "Вони не познищували тих народів, що Господь говорив їм про них,"
    },
    {
        "number": 35,
        "text": "і помішались з поганами, та їхніх учинків навчились."
    },
    {
        "number": 36,
        "text": "і божищам їхнім служили, а ті пасткою стали для них..."
    },
    {
        "number": 37,
        "text": "і приносили в жертву синів своїх, а дочок своїх демонам,"
    },
    {
        "number": 38,
        "text": "і кров чисту лили, кров синів своїх і дочок своїх, що їх у жертву приносили божищам ханаанським. і через кривавий переступ земля посквернилась,"
    },
    {
        "number": 39,
        "text": "і стали нечисті вони через учинки свої, і перелюб чинили ділами своїми..."
    },
    {
        "number": 40,
        "text": "і проти народу Свого запалав гнів Господній, і спадок Його Йому став огидним,"
    },
    {
        "number": 41,
        "text": "і віддав їх у руку народів, і їхні ненависники панували над ними,"
    },
    {
        "number": 42,
        "text": "і їхні вороги їх гнобили, і вони впокорилися під їхню руку..."
    },
    {
        "number": 43,
        "text": "Багато разів Він визволював їх, але вони вперті були своїм задумом, і пригноблено їх через їхню провину!"
    },
    {
        "number": 44,
        "text": "Та побачив Він їхню тісноту, коли почув їхні благання,"
    },
    {
        "number": 45,
        "text": "і Він пригадав їм Свого заповіта, і пожалував був за Своєю великою милістю,"
    },
    {
        "number": 46,
        "text": "і збудив милосердя до них між усіма, що їх полонили!"
    },
    {
        "number": 47,
        "text": "Спаси нас, о Господи, Боже наш, і нас позбирай з-між народів, щоб дякувати Йменню святому Твоєму, щоб Твоєю хвалитися славою!"
    },
    {
        "number": 48,
        "text": "Благословенний Господь, Бог ізраїлів звіку й навіки! і ввесь народ нехай скаже: Амінь! Алілуя!"
    }
]