[
    {
        "number": "",
        "text": "7. Псалмів"
    },
    {
        "number": 1,
        "text": "Жалібна пісня Давидова, яку він співав Господеві в справі веніямінівця Куща."
    },
    {
        "number": 2,
        "text": "(7-3) щоб ворог моєї душі не розшарпав, як лев, що кості ламає, й ніхто не рятує!"
    },
    {
        "number": 3,
        "text": "(7-4) Господи, Боже мій, коли я таке учинив, коли є беззаконня в долонях моїх,"
    },
    {
        "number": 4,
        "text": "(7-5) коли я доброчинцеві злом відплатив, і без причини ограбував свого противника,"
    },
    {
        "number": 5,
        "text": "(7-6) ворог нехай переслідує душу мою, і нехай дожене, і нехай до землі він потопче життя моє, і хай мою славу оберне на порох! Села."
    },
    {
        "number": 6,
        "text": "(7-7) Устань же, о Господи, в гніві Своїм, понесися на лютість моїх ворогів, і до мене скеруй постанову Свою, яку Ти заповів!"
    },
    {
        "number": 7,
        "text": "(7-8) і громада народів оточить Тебе, і над нею вернися на висоту!"
    },
    {
        "number": 8,
        "text": "(7-9) Господь судить людей, суди ж мене, Господи, за моєю правотою й за моєю невинністю."
    },
    {
        "number": 9,
        "text": "(7-10) Нехай злоба безбожних скінчиться, а Ти зміцни праведного, бо вивідуєш Ти серця й нирки, о праведний Боже!"
    },
    {
        "number": 10,
        "text": "(7-11) Щит мій у Бозі, Який чистих серцем спасає."
    },
    {
        "number": 11,
        "text": "(7-12) Бог Суддя справедливий, і щоденно на злого Бог гнівається,"
    },
    {
        "number": 12,
        "text": "(7-13) коли хто не навернеться, буде гострити меча Свого Він, Свого лука натягне й наставить його,"
    },
    {
        "number": 13,
        "text": "(7-14) і йому приготовив смертельні знаряддя, Він зробить огнистими стріли Свої."
    },
    {
        "number": 14,
        "text": "(7-15) Ото, беззаконня зачне нечестивий, і завагітніє безправ'ям, і породить неправду."
    },
    {
        "number": 15,
        "text": "(7-16) Він рова копав, і його викопав, і впав сам до ями, яку приготовив,"
    },
    {
        "number": 16,
        "text": "(7-17) обернеться зло його на його голову, і на маківку зійде його беззаконня!"
    },
    {
        "number": 17,
        "text": "(7-18) Я ж Господа буду хвалити за Його правдою, і буду виспівувати Ймення Всевишнього Господа!"
    }
]